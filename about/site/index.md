---
layout: default
title: O serwisie OpCode.eu.org
---

# O serwisie OpCode.eu.org

Aktualnie na serwis [OpCode.eu.org](http://www.opcode.eu.org/) składa się kilka mniejszych projektów:

* [vademecum informatyki praktycznej](http://vip.opcode.eu.org/) – stanowiące kompleksowy przegląd podstawowych zagadnień z zakresu elektroniki, programowania oraz użytkowania i administracji systemami unixowymi.
* zbiór materiałów dydaktycznych w postaci niezależnych broszur / artykułów, w postaci dokumentów PDF lub pojedynczych dokumentów HTML, dostępnych bezpośrednio z poziomu [strony głównej](http://www.opcode.eu.org/)
* kolekcja repozytoriów gitowych umieszczonych na platformie [bitbucket.org](https://bitbucket.org/OpCode-eu-org/), udostępnianych także z poziomu strony głównej serwisu
* [blog](http://blog.opcode.eu.org/) zawierający głównie linuxowe porady użytkowe, strwożony z myślą o publikowaniu materiałów które powinny być dobrze umiejscowione w czasie, ze względu na ryzyko ich dezaktualizacji związanej z rozwojem techniki, oprogramowania, elektroniki, standardów itd.
* [stara wersja serwisu](http://old.opcode.eu.org/) stanowiąca zbiór nie przeniesionych jeszcze do innych miejsc pozostałości po serwisie działającym w latach 2005-2019 oraz materiałów które przeniesione nie będą.

Zdecydowana większość serwisu udostępniana jest na licencji MIT.
Nieliczne wyjątki, będące pracami pochodnymi od prac na licencjach copyleft, są udostępniane są na zasadach innych wolnych licencji (głównie GNU GPL).
Źródła serwisu dostępne są w postaci repozytoriów git na platformie [bitbucket.org](https://bitbucket.org/account/user/OpCode-eu-org/projects/SRC).


## Historia serwisu

Historia serwisu sięga połowy 1999 roku, kiedy zaczęła powstawać *strona domowa Roberta Paciorka*.
Światu została zaprezentowana 13 kwietnia 2000 roku, pod adresem *http://www.reytan.waw.ids.pl/~robo/*,
 jako typowa dla ówczesnego Internetu wielotematyczna *strona domowa*.

Strona kilkukrotnie zmieniała nazwy i adresy (*http://www.world-2001.prv.pl/*, *http://robert.n17.waw.pl/*, *http://newworld.n17.waw.pl/*),
 a tematyka serwisu stopniowo skupiała się coraz bardziej wokół bardzo szeroko rozumianej informatyki, czy też *komputerologii stosowanej*.
Niemalże od samego początku strona była rozpowszechniana na wolnych licencjach (początkowo GNU GPL, następnie licencji typu BSD).
Dość szybko zaczęła także podążać za aktualnymi standardami, zachowując jednak bardzo klasyczny wygląd (niemalże niezmieniony od połowy 2002 roku, przez ponad 16 kolejnych lat).
Ostatecznie 30 grudnia 2005 roku, w miarę dojrzały już serwis, zmienił nazwę i adres na *OpCode.eu.org* i skupił się niemal wyłącznie na różnych aspektach technicznych (elektronice, programowaniu, systemach Linux).

Przez kolejne 13 lat *OpCode.eu.org* był zbiorem wielu materiałów dydaktycznych, porad użytkowych oraz internetowym domem dla różnego rodzaju projektów.
Przez ten czas wiele z prezentowanych informacji ulegało dezaktualizacji i było usuwane z serwisu lub zastępowanych,
 podobnie też duża część projektów dla których *OpCode* stanowił internetowy przyczółek zakończyła swój żywot na śmietniku historii.
Wiele z projektów i materiałów jednak nie straciło na aktualności i nadal jest dostępnych w zasobach serwisu.

W 2017 roku swoją premię miał zalążek nowej wersji serwisu, czyli *vademecum informatyki praktycznej*.
W 2019 roku *OpCode* został poddany dużej reorganizacji związanej z:

* wydzieleniem części projektów postaci osobnych repozytoriów git,
* skupieniem się głównej części serwisu na nie tracących zbyt szybko aktualności materiałach dydaktycznych,
  prezentowanych w postaci bardzo luźno powiązanych ze sobą artykułów w formatach pdf i/lub html,
* stworzeniu bloga, którego celem jest prezentowanie różnego rodzaju porad użytkowych (które mogą relatywnie szybko stracić na aktualności) w postaci niezależnych, opatrzonych tagami tematycznymi i datą wpisów.

W efekcie tych działań całkowicie została odświeżona strona główna serwisu, a pozostałości dotychczasowej wersji (wraz z używanym od 2006 roku autorskim systemem SSG) dostępne są jako *stara wersja serwisu*.
